# -*- mode: mandoku-view; -*-
#+TITLE: 儀禮小疏
#+DATE: 2015-08-24 22:09:40.345379
#+PROPERTY: ID KR1d0048
#+PROPERTY: BASEEDITION WYG    
#+PROPERTY: JUAN 卷三
<pb:KR1d0048_WYG_003-1a>¶
欽定四庫全書¶
　儀禮小疏卷三¶
　　　　　　　　　　　　　　呉江沈彤撰¶
　士昏禮¶
昏禮下達¶
　疏云下記昏辭云吾子有惠貺室某也稱有惠明前¶
　此已通辭相許¶
　按士冠禮首云士冠禮筮于廟門士相見禮云士相¶
<pb:KR1d0048_WYG_003-1b>¶
　見之禮贄冬用雉夏用腒鄉飲酒禮云鄉飲酒之禮¶
　主人就先生而謀賓介鄉射禮云鄉射之禮主人戒¶
　賓燕禮云燕禮小臣戒與者公食大夫禮云公食大¶
　夫之禮使大夫戒凡篇題皆用經首句故首句無不¶
　與篇題同首句下必序是禮之始事不及其他且明¶
　了無不成辭者則此經昏禮上當脫士字下達上亦¶
　有闕文玩鄭注必先使媒氏下通其言及引詩匪媒¶
　不得諸語當脫使媒氏三字則昏禮有其始而辭成¶
<pb:KR1d0048_WYG_003-2a>¶
　與諸篇首句一例矣敖君善及萬充宗等乃為自天¶
　子下達庶人之解無論其辭不成也而例且變變例¶
　必有謂今將以此明士之昏禮畧如大夫以上而即¶
　昏以例其餘乎則昏禮非要且近于記文之旁及者¶
　將以此明大夫以上之昏禮即士禮而畧其文乎則¶
　大夫以上之昏禮今雖無考古未嘗不各有其書而¶
　其義亦非要若媒氏通辭固昏禮之要也舍其要而¶
　及其非要經無是也故其說雖本先儒其誤實甚又¶
<pb:KR1d0048_WYG_003-2b>¶
　下達下字當去聲讀與周易男下女之下同葢自請¶
　期以上皆壻父下女父之事親迎為壻之下女女在¶
　家壻家未有不為之下者故使媒氏下達乃壻父自¶
　下之始也而疏以男上女下解之亦乖經義¶
賓升西階當阿東面致命¶
　鄭云阿棟也入堂深示親親今文阿為&KR1297;彤謂阿非¶
　棟方納采而即示親親非情之正按鄉射記云序則¶
　物當棟堂則物當楣注云是制五架之屋正中曰棟¶
<pb:KR1d0048_WYG_003-3a>¶
　次曰楣前曰&KR1297;&KR1297;之前為檐又考工記云四阿重屋¶
　注云若今四注屋(注近本作柱士冠禮引此/作注注即霤也作注為是)四注則¶
　四檐四檐則四阿然則阿即&KR1297;也今文阿為&KR1297;義之¶
　同耳又按鄉飲酒禮云賓主拜于兩階上皆當楣此¶
　賓升西階而當阿致命四禮相如葢皆承壻父自下¶
　之義又賓主不敵示之謙雖當楣且不敢況入堂深¶
　而當棟乎必不然矣考工記又云門阿之制五雉阿¶
　亦&KR1297;也注云棟亦非按其下論宮隅城隅之制是阿¶
<pb:KR1d0048_WYG_003-3b>¶
　與隅兼舉知以邊對角言之¶
　凡鄭注叠出古文今文有聲之一者若旅作臚謖作¶
　休箭作晉之類有聲之近者若閾為蹙糅為縮牢為¶
　纋之類有音之一者若闑為𣙗與作預之類有音之¶
　近者若盥作浣媵作騰之類有形之近者若纁作熏¶
　啐作呼之類有形之于上下文一者若酳作酌(士虞/少牢)¶
　常為祥(士/虞)用為于(特/牲)之類有義之近者若黍作稷俟¶
　為立射人為檳者特為爼之類有義之一者若起為¶
<pb:KR1d0048_WYG_003-4a>¶
　開扄作鉉之類其中亦有互相兼者皆鄭以為誤而¶
　不之從者也此阿之作&KR1297;則由義之一而誤者阿之¶
　言倚屋宇倚焉&KR1297;之言閣屋宇閣焉名異實同故縁¶
　此致誤&KR1297;不見于經而阿見考工記今雖不依鄭義¶
　亦當從古文爾¶
摯不用死¶
　士以雉為贄其常也故下記奠贄注云雉也此云贄¶
　不用死注云贄鴈也吾友曰尚書云一死贄謂雉也¶
<pb:KR1d0048_WYG_003-4b>¶
　則此句直云贄不用雉而已敖繼公謂古人非昏禮¶
　而用鴈豈有用死者乎則誤甚矣愚謂贄不用雉者¶
　為其死也不曰雉而曰死兼明其義也白虎通謂昏¶
　禮贄不用死雉故用鴈是也必用鴈者取其生而有¶
　節故上下共之非為攝盛敖又謂此文在皮帛之前¶
　是指納采之類又云遣使為之而非親執以相見不¶
　可謂贄皆非也記文多一事一義上又云凡行事必¶
　用昏昕則自該親迎言之不可謂專指納采之類且¶
<pb:KR1d0048_WYG_003-5a>¶
　使者代主人將事則使者之執之猶主人之執之也¶
　何不可謂贄耶¶
納徵𤣥纁束帛¶
　注云束帛十端也周禮曰凡嫁子娶妻入幣純帛無¶
　過五兩按鄭周禮注云五兩十端也必言兩者欲得¶
　其配合之名雜記曰納幣一束束五兩兩五尋然則¶
　每端二丈彼疏云古者二端相向卷之共為一兩五¶
　兩故十端也(昭二十六年幣錦二兩注云二丈為一/端二端為一兩所謂匹也二兩二匹)¶
<pb:KR1d0048_WYG_003-5b>¶
　又按鄭雜記注云十箇為束貴成數兩兩卷(卷近本/作者誤)¶
　(今以意/改正)合其卷是謂五兩八尺曰尋五兩五尋則每¶
　卷二丈也合之則四十丈今謂之匹猶匹偶之云與¶
　彼疏云一束謂十箇兩箇合為一卷是束五兩也聚¶
　此數說而此經束帛之制明矣¶
　　容齋隨筆載春秋公羊傳乘馬束帛注云束帛謂¶
　　𤣥三纁二𤣥三法天纁二法地鄭聘禮注𤣥三纁¶
　　二¶
<pb:KR1d0048_WYG_003-6a>¶
　按周禮染人云夏𤣥纁注云𤣥纁天地之色以為祭¶
　服疏云天地之色𤣥黄而云纁者(故書云作𤣥/字之誤也)土無¶
　正位託位南方火火色赤赤與黄共為纁也(故書無/下赤字)¶
　(已王制疏采鄭易注/  然此說葢本鄭)又按爾雅云一染謂之縓再染¶
　謂之赬三染謂之纁說文云縓帛赤黄色纁淺絳也¶
　郭璞云赬淺(近本誤/作染)赤色鄭剛中云纁赤黄色然則¶
　纁之為赤而有黄無疑矣(縓與纁皆赤黄色則赬亦/赤黄色故云淺赤又喪大)¶
　(記云復者朝服大夫以𤣥赬疏以/赬為纁裳亦赬為赤黄色之証)禮器云白受采乃¶
<pb:KR1d0048_WYG_003-6b>¶
　由白而黄而赤以成兼西中南三方之色備乎隂而¶
　又得其中取法于地者也(南方陽之正位北方隂之/正位然陽生于子隂生于)¶
　(午故又為北/陽而南隂也)又按考工鍾氏云三入為纁五入為緅¶
　七入為緇注云染纁者三入而成又再染以黑則為¶
　緅緅今禮俗文作爵言如爵頭色也又復再染以黑¶
　乃成緇矣凡𤣥色者在緅緇之間其六入者與疏云¶
　纁不入赤而入黑則為紺紺葢四入也說文云紺深¶
　青揚赤色黑而有赤色者為𤣥新附文云緅青赤色¶
<pb:KR1d0048_WYG_003-7a>¶
　士冠禮疏云淮南子云以湼染紺則黑于湼況更一¶
　入黑為緅乎新附文僅謂之青赤者對𤣥而言耳𤣥¶
　以纁為質而青而黑以成乃又兼東北二方之色備¶
　乎陽而包乎隂取法于天者也天之正色蒼而𤣥地¶
　之正色黄而纁聖人法天地以制衣裳而别其色故¶
　禮服之重者莫不上𤣥而下纁記云皮帛必可制納¶
　幣以𤣥纁重昏禮使制為盛服也¶
　　詩云朱芾斯皇鄭云天子純朱諸侯黄朱黄朱其¶
<pb:KR1d0048_WYG_003-7b>¶
　　即纁歟純朱則黄亦隠矣¶
　　玉藻云衣正色裳間色注云謂冕服𤣥上纁下疏¶
　　云𤣥是天色故為正纁是地色赤黄之雜故為間¶
　　按五方間色緑紅碧紫駵黄皆以五行相克為間¶
　　纁雖間色火土相生得中肖母非他間色可比故¶
　　聖人重之而以為裳也¶
　　凡染黄而不得赤其黄不深縓赬纁雖云淺赤實¶
　　皆深黄也纁則黄之尤深于土色最肖者故以為¶
<pb:KR1d0048_WYG_003-8a>¶
　　裳　說文緇帛黑色也禮書云說文緅為青赤色¶
　　紺為深青色則紺黑于緅矣鄭賈之徒謂纁入黑¶
　　則為紺紺入黑則為緅不可考也按說文緅字乃¶
　　徐鉉等新附義雖本玉篇亦稍疎畧陳用之遂疑¶
　　紺黑于緅而謂為不可考誤矣說文又云纔微¶
　　黑色如紺亦可互證¶
　　說文云絳大赤也論語疏云緅淺絳色士冠禮爵¶
　　弁注云其色赤而微黑如爵頭然或謂之緅¶
<pb:KR1d0048_WYG_003-8b>¶
　　疑四入為朱五入則謂之絳大赤者言赤之過也¶
　　若四入為紺則五入為緅矣雖同五入一是染絳¶
　　一是染黑不可以緅為絳也又何必别其深淺乎¶
　　說文曰蒼草色也¶
　鄭周禮媒氏注云純實緇字也古緇以才為聲納幣¶
　以緇婦人隂也(云象婦人隂則庶人亦當衣緇何/象乎云象昏禮之幽隂者得之)凡¶
　於娶禮必用其類士大夫乃以𤣥纁束帛此經注云¶
　用𤣥纁象隂陽備也然則𤣥為陽而緇為隂矣又鄭¶
<pb:KR1d0048_WYG_003-9a>¶
　注此經纁裳緇袘云緇縁者象陽氣下施是緇亦陽¶
　也按考工記畫繪之事雜五色東方謂之青南方謂¶
　之赤西方謂之白北方謂之黑天謂之𤣥地謂之黄¶
　凡五而目有六者(覲禮云/六色)𤣥與黑同而異也五方之¶
　色單而天之𤣥乃全乎五方之色𤣥入黑而為緇則¶
　諸色潛藏獨見其方之色而已故說文但訓緇為黑¶
　而康成以為隂類也然所見者雖獨北方之色而天¶
　之色實含諸其中故禮服緇與𤣥恒互用而康成又¶
<pb:KR1d0048_WYG_003-9b>¶
　以緇為陽象不等諸專象北方之黑也葢專象北方¶
　之黑不以青赤黄諸色為裏或曰凡昏禮無貴賤皆¶
　隂陽備鄭乃謂惟士大夫之幣象之豈庶民獨不當¶
　象之乎謂娶禮必用其類而以緇則士大夫何為而¶
　不用其類與彤謂言非一端各有所當專用緇則取¶
　象幽隂兼用𤣥纁則取象隂陽之備皆昏禮之義類¶
　庶人取其細而不取其大下士也然不用黑而用緇¶
　則以緇之中仍備乎隂陽之色耳¶
<pb:KR1d0048_WYG_003-10a>¶
　又按士冠禮所陳三服𤣥端𤣥裳乃服之下者然在¶
　庶人為上服昏禮攝盛則庶人與其妻皆可服𤣥而¶
　納幣以緇者緇又降于𤣥也¶
　　楊信齋云朝服十二升緇布衣而素裳但六入為¶
　　𤣥七入為緇大判言之緇衣亦名𤣥故云周人𤣥¶
　　衣而養老𤣥衣指朝服言之¶
　　考工記訂義趙氏云𤣥緇相類所以染人言𤣥而¶
　　不及緇鍾人言緇而不及𤣥也¶
<pb:KR1d0048_WYG_003-10b>¶
　　賈疏云天𤣥與北方黑二者大同小異言天止得¶
　　謂之𤣥天不得言黑天若據北方而言𤣥黑俱得¶
　　稱之是以北方云𤣥武宿也¶
　　緇深于𤣥縓淺于纁而實為𤣥纁之類故亦象天¶
　　地¶
　　緇深于𤣥固包乎𤣥之所包縓淺于纁亦已包纁¶
　　之所包故可以代𤣥纁也¶
　　緇𤣥雖大判同然冕服皆以𤣥而弁服則緇𤣥通¶
<pb:KR1d0048_WYG_003-11a>¶
　　用是緇之色固下于𤣥也¶
　　昏禮幽隂故取象北方之色謂象婦人隂者非也¶
　　既夕記注云衣以緇裳以縓象天地也葢緇類于¶
　　𤣥亦為天色𤣥是子半以後之天色屬陽緇是子¶
　　半以前之天色屬隂¶
　　下記云皮帛必可制而女服䊷衣則此經𤣥中容¶
　　有䊷也葢䊷雖深于𤣥而卑于𤣥故以𤣥統之¶
　又按鄭聘禮注引朝貢禮云純四只制丈八尺疏云¶
<pb:KR1d0048_WYG_003-11b>¶
　純謂幅之廣狹制謂舒之長短趙商問只長八寸四¶
　只則三尺二寸太廣非其度鄭答云古積畫誤為四¶
　當為三三咫則二尺四寸矣雜記云納幣一束束五¶
　兩兩五尋注云每卷二丈是昏禮之幣視制幣加長¶
　則幅宜亦加廣矣幅廣本二尺二寸純二十四寸亦¶
　加二寸二十四寸取十二支兩合之數二十尺取十¶
　干兩合之數於昏禮為類此說較裴陳實勝然恐終¶
　不若鄭義之深更詳之　按賈疏云凡嫁子娶妻含¶
<pb:KR1d0048_WYG_003-12a>¶
　尊卑則純帛宜依此說鄭破字非也但庶人入幣決¶
　當用䊷帛非鄭亦不能立此義¶
　　純言廣四尺則長二丈可知制言丈八尺則廣二¶
　　尺二寸可知互舉以見例也¶
　　純猶全也幅長二丈廣二尺四寸為全通尊卑入¶
　　幣言之士大夫用𤣥纁庶人用䊷皆以五兩為率¶
　　爵弁服冠衣不用𤣥　大夫𤣥赬則裳不用纁¶
　　爵淺於𤣥而衣緇則深於𤣥　赬淺於纁¶
<pb:KR1d0048_WYG_003-12b>¶
皮帛必可制¶
　郊特牲云幣必誠彼疏云誠者使可裁制勿虚濫是¶
　以不濫惡為誠也則此云可制者亦不濫惡之謂¶
有裧至於門外¶
　注云裧車裳幃也周禮謂之容¶
　鄭司農注周禮云容謂幨車山東謂之裳幃康成此¶
　注本之按雜記其輤有裧緇布裳帷注裧謂鼈甲邊¶
　縁裳帷圍棺者則裧與裳帷明非一物詩疏云裳幃¶
<pb:KR1d0048_WYG_003-13a>¶
　以幃幛車之旁如裳其上有葢葢有衣(三字/增)四旁垂¶
　而下謂之襜是也且昏禮以有裧為盛為裧非凡婦¶
　人車所有也衛風云漸車帷裳則帷裳乃凡婦人車¶
　有之其為二物益明矣既夕記注又云裧於葢弓垂¶
　之此得其實又容與葢相配則容是在上之幨非在¶
　旁之裳幃山東人亦誤稱之¶
　裧衛風詩疏引此作襜周禮注云容謂幨車亦謂此¶
　有裧之車按玉篇幨襜並同裧又裧或作□(此入/音義)¶
<pb:KR1d0048_WYG_003-13b>¶
　幃呼韋切又音韋按雜記緇布裳帷幃作帷帷于悲¶
　切音相近通用說文云在旁曰帷(亦入/音義)¶
女次純衣¶
　注云周禮追師掌為副編次又云女從者畢袗𤣥則¶
　此衣亦𤣥矣疏云按追師注云外内命婦衣鞠衣襢¶
　衣者服編衣褖衣者服次此純衣即褖衣士服爵弁¶
　助祭之服以迎則士之妻亦服褖衣助祭之服也彤¶
　按詩鄭風箋引此經純作䊷釋文云本或作純又作¶
<pb:KR1d0048_WYG_003-14a>¶
　緇並同則此衣是䊷而非𤣥又按周禮内司服掌王¶
　后之六服褘衣揄狄闕狄鞠衣展衣緣衣注云褘衣¶
　𤣥揄狄青闕狄赤鞠衣黄展衣白褖衣黑則褖衣亦¶
　非𤣥而黑䊷雖備色而外見惟黑故云純衣即褖衣¶
　也士妻之服褖衣助祭王朝侯國同后服𤣥而士妻¶
　亦服𤣥嫌也后夫人服青服赤而士妻服𤣥僭也故¶
　助祭不以𤣥而以黑昏禮自服于其家又嘉禮攝盛¶
　宜用備色然以緇而不以𤣥者緇下于𤣥雖攝盛猶¶
<pb:KR1d0048_WYG_003-14b>¶
　示之節也聖人之謹于辨分如此¶
賓升北面奠鴈再拜稽首¶
　賈云此時當在房外當楣北面¶
　按此時女立房中南面俟壻壻當楣北面奠鴈拜所¶
　謂執贄以相見也壻婦之相見同此始婦不答拜者¶
　謙不敢當其盛禮也葢稍還避之　婦人從夫者也¶
　故無論夫下之而不敢當即夫齊視之而亦不敢當¶
　故夫有親迎之禮而婦無見夫之儀夫執摯以拜而¶
<pb:KR1d0048_WYG_003-15a>¶
　婦不荅拜也不還其摯者鴈取有常節隨陽義不可¶
　不受也婦雖不敢當夫之下之齊之而未嘗不隨者¶
　所以明婦順也主人西面于阼階上女房外南面而¶
　賓北面奠鴈是許之執摯相見矣許之執摯相見若¶
　父母親授之故曰壻親受之于父母也¶
母施衿結帨¶
　按爾雅云衿謂之袸郭註云衣小帶邢疏云衿士昏¶
　禮施衿結帨是也陳用之禮書引爾雅此文及注而¶
<pb:KR1d0048_WYG_003-15b>¶
　云纓帶曰衿士昏禮之衿即内則衿纓之衿衿纓以¶
　佩容臭者彤謂此皆近是而未得其實郭以衿為衣¶
　小帶葢即說文所謂衣系也(說文云衿衣系也而無/衿字爾雅釋文云衿又)¶
　(作紟明紟/與衿通)陳乃直以為佩帶按爾雅于衿謂之袸下¶
　即又云佩衿謂之褑是衿與佩衿必非一物故郭注¶
　佩衿亦别云佩玉之帶安得即以衣小帶為佩帶哉¶
　然則解士昏禮之衿當用佩帶而不當用衣小帶明¶
　矣若此帨及下經之鞶則皆所佩而結于帶者也葢¶
<pb:KR1d0048_WYG_003-16a>¶
　佩玉佩用之帶皆曰佩衿¶
婦從降自西階¶
　按春秋隠二年紀履緰來逆女公羊傳曰女在其國¶
　稱女在塗稱婦入國稱夫人然則士大夫之昏禮可¶
　以類推此經婦從女未在塗也而稱婦葢奠鴈之時¶
　賓迎主授女既從賓則婦而非女由此始矣且降自¶
　西階亦在塗之始故稱婦而不稱女也入夫家無改¶
　稱者婦士妻之本稱也曲禮曰天子之妃曰后諸侯¶
<pb:KR1d0048_WYG_003-16b>¶
　曰夫人大夫曰孺人士曰婦人¶
壻御婦車¶
　此稱壻而不稱賓者女未授則賓之婦既從則壻之¶
　皆對主人而稱也亦辨名定分之義¶
婦至主人揖婦以入¶
　主人揖婦左還辟之詩云好人提提宛然左辟¶
　按禮之通例賓及門主人出門再拜賓答拜賓升堂¶
　即不復拜其有升堂而拜者謂之拜至乃所以尊之¶
<pb:KR1d0048_WYG_003-17a>¶
　今既迎婦而拜于其家則婦及壻門即不必拜矣若¶
　升堂拜至尤非所以施於婦者也至後世交拜之儀¶
　不知所始而其義則非葢自夫而言則嫌於拜至自¶
　婦而言似壻迎未答拜而此時拜之有仍當其盛禮¶
　之嫌矣總之娶婦之義夫為之主婦未至則先之先¶
　之必下之婦既至則帥之帥之則惟我之從共牢而¶
　食同其尊卑亦我使之同其尊卑也然則交拜之義¶
　安見非使之拜已而答之乎曰使拜己而答之是卑¶
<pb:KR1d0048_WYG_003-17b>¶
　婦而自尊又與敵耦之義不稱合夫婦而言則所以¶
　成夫婦之義者不存乎交拜若以為共牢合巹之先¶
　導可矣　冠禮賓既升堂即行冠子之禮而子不拜¶
　賓昏禮婦既升階即行共巹之禮而婦不拜夫各有¶
　所宜義不繫乎拜也主人于婦之至導之入門導之¶
　升階導之入室導之即對筵意專在共牢合巹以成¶
　夫婦無取乎在堂之交拜也在堂交拜無論禮意有¶
　違而儀文亦不相稱若以此為敬章别則親迎執摯¶
<pb:KR1d0048_WYG_003-18a>¶
　之時已行之矣　若有故而不親迎則當出迎于大¶
　門外再拜稽首而不應交拜于堂原交拜于堂之始¶
　必有不親迎而又不拜迎于門者乃為此非禮之禮¶
　後儒不察而遂著之繆矣¶
夫入于室即席婦尊西南面¶
　導婦入室宜於此正夫婦之名故稱夫也夫婦之名¶
　正則復反其故稱矣故下經稱主人¶
匕爼從設¶
<pb:KR1d0048_WYG_003-18b>¶
　敖云此三匕三爼彤按上經所陳器饌醯醬二豆菹¶
　醢二豆黍稷四敦及四爵合巹皆為夫婦各用其半¶
　故兼陳之則此設匕爼亦當有六匕六爼矣郊特牲¶
　昏義並用共牢而食者特謂其不異牲若豚魚腊夫¶
　婦各食其半耳非謂止三爼而共之也又下經婦用¶
　特豚饋舅姑注云右胖載之舅爼左胖載之姑爼時¶
　舅姑共席猶各有爼豈夫婦異席而顧共爼乎且婦¶
　前無爼亦非敵偶之義其誤甚矣¶
<pb:KR1d0048_WYG_003-19a>¶
設湇于醬南¶
　注云饌要方也按特牲注云腊特饌要方也彼疏云¶
　豆在神坐前豕設于豆東魚次豕東若腊復在東則¶
　饌不得方故特也上經腊特于爼北義同此經設湆¶
　于醬南者以醬東黍黍東稷若稷東復湆則饌仍不¶
　得方故亦特設之于醬南兩注皆明特設之義葢必¶
　有特設者而後饌乃得方也是云饌方固不數特設¶
　者若通數二特即不可謂方疏以為要方者據大判¶
<pb:KR1d0048_WYG_003-19b>¶
　而言由此故耳¶
設對醬于東菹醢在其南北上¶
　敖云下文云設黍于腊北而此醬宜在黍東則於特¶
　爼為東北也又云二豆在醬南俱當特爼之東彤按¶
　下經設黍于腊北之腊謂婦之腊即婦之特爼也敖¶
　誤以夫婦共三爼乃以此腊為即上所特設者遂謂¶
　醬于特爼為東北二豆當特爼之東無之而不誤矣¶
　且如其言則下經對席北去壻席過半夫婦徑不相¶
<pb:KR1d0048_WYG_003-20a>¶
　直又何以稱其敵偶之義耶¶
御布對席¶
　楊氏夫婦即席圖兩席與席前之饌俱在室南正相¶
　鄉敖乃謂婦席於壻席少北非也經云對席宜正相¶
　鄉其在室南不逼牖下者壻席布于奥對席當布于¶
　窔布于窔當避户則布于奥亦不得逼牖下耳至所¶
　陳兩饌壻婦皆各有爼于經注都合但壻之席前豚¶
　爼宜當二豆之東而此但當菹東腊宜特設豚爼之¶
<pb:KR1d0048_WYG_003-20b>¶
　北而此復當醢東則亦失之按聶氏圖敦形圓其徑¶
　同于簠簋簠簋口底徑俱五寸二分(今本簠口/徑六寸誤)厚八¶
　分則敦徑通六寸八分豆圓徑尺二寸登與豆同(今/本)¶
　(登徑二寸二/寸上脫尺字)爼長二尺四寸廣尺二寸醬與菹醢俱¶
　在豆豚魚腊俱在爼黍稷俱在敦湆在登爼横設腊¶
　特于豚北湆亦特于醬南中間凡三豆二爼二敦横¶
　之為三列縱之為二列爼之長適當二豆之徑敦之¶
　徑當豆徑爼廣之半有竒參差配合饌乃得方婦席¶
<pb:KR1d0048_WYG_003-21a>¶
　前之饌亦一例楊圖固未盡也今更為圖以正之並¶
　列于左¶
<pb:KR1d0048_WYG_003-22a>¶
¶
<pb:KR1d0048_WYG_003-23a>¶
婦執笲棗栗¶
　注云笲竹器而衣者其形蓋如今之莒&KR2074;盧矣疏云¶
　筥&KR2074;盧鄭舉漢法以況義但漢去今逺其狀已無可¶
　知也按詩毛傳云方曰筐圓曰筥說文云筥䈰也䈰¶
　飯器又云&KR2074;盧飯器以栁為之葢飯器而竹與栁為¶
　之者宜于圓是&KR2074;盧亦圓也鄭殆兼二者以況笲之¶
　圓歟禮記釋文云笲以葦若竹為之衣之以青繒聶¶
　圖云笲如筥狀其口微弇而稍淺容一斗敖說以聘¶
<pb:KR1d0048_WYG_003-23b>¶
　禮卷幣實于笲謂笲之制隋方如篋非也實幣之笲¶
　葢隋圓¶
舅辭易醬¶
　易醬敖云易姑醬是也謂御為之則非此蒙上舅辭¶
　之文葢舅親易之下經婦餕姑之饌則姑酳之此舅¶
　辭婦之餕則為之易醬猶酳之之義也禮必有報且¶
　姑之醬非舅不得輙易¶
　郊特牲云婦盥饋舅姑卒食婦餕餘私之也　餕下¶
<pb:KR1d0048_WYG_003-24a>¶
　當脫姑字私謂婦私其姑非謂舅姑恩于婦也¶
　自婦見舅姑至舅姑饗婦壻皆不與亦禮不參之義¶
於是與始飯之錯¶
　葢姑未酳之前媵自餕姑饌如婦之餕姑之饌也則¶
　御亦自餕舅之饌矣御餕舅饌媵餕姑饌與始飯之¶
　位同也姑既酳于是媵餕舅餘御餕姑餘乃與始飯¶
　之交錯也婦不餕舅餘者舅尊而不親也故媵亦從¶
　而不餕也然而姑酳之而卒餕之者媵餕主人之餘¶
<pb:KR1d0048_WYG_003-24b>¶
　御餕婦餘之義也彼也終始乎交此也始乎别而終¶
　乎交不終乎交惠不均于昏禮亦不類¶
婦入三月然後祭行¶
　此見適婦之入未三月雖遇時祭不往助也舅姑並¶
　殁三月而奠菜經已言之則此自指舅姑之偏殁者¶
　若舅姑並存而助祭于祖其必以三月亦明矣注于¶
　文義順疏論禮詳皆至當不可易敖乃云祭行謂夫¶
　家之祭方行夫家必俟婦入三月乃舉其常祭欲令¶
<pb:KR1d0048_WYG_003-25a>¶
　婦得助祭而成婦之義則是主乎助祭者而不主乎¶
　所祭者此之謂重婦而輕祖禰兩失之矣萬充宗之¶
　誤尤多故不暇辨¶
若舅姑既沒則婦入三月乃奠菜¶
　厥明盥饋舅姑而廟見必俟三月者盥饋以養生廟¶
　見以祭死能則安不能則去均耳但欲知其能養即¶
　養以觀之而已故厥明而盥饋舅姑也欲知其能祭¶
　非徐察其性行不得也故必三月而廟見也然盥饋¶
<pb:KR1d0048_WYG_003-25b>¶
　舅姑雖在厥明而定婦之去留亦須三月葢三月天¶
　道小變之節婦德之恆可於此而知之彼不親迎則¶
　婦入三月然後壻見者亦欲察知婦之德果可以不¶
　去否耳婦三月而廟見壻三月而見婦之父母其義¶
　一也¶
若不親迎則婦入三月然後壻見¶
　親迎為昏禮大節而記乃有若不親迎之文下云婦¶
　入三月然後壻見固俟婦之廟見而後壻見婦之父¶
<pb:KR1d0048_WYG_003-26a>¶
　母也則不親迎之為無父者明矣敖氏集說云記曰¶
　父醮子而命之迎昏義曰子承命以迎是親迎必受¶
　父之命也若無父則子無所承命故其禮不可行此¶
　葢統宗子支子而言萬氏商則專指宗子謂支子無¶
　父而有宗子之命則得親迎彤謂先王之禮敬宗收¶
　族支子既必稱其宗以命使者則宗子自必代其父¶
　而主其昏謂支子得承宗子之命而親迎是也敖說¶
　未盡顧支子而無宗子以命之則亦不得而親迎諸¶
<pb:KR1d0048_WYG_003-26b>¶
　父諸兄不可以命宗子其遂可以命支子乎¶
　若昏期前定及期有公事未畢則使人逆之既竣事¶
　乃俟于門外婦至再拜稽首而後揖入也　此從諸¶
　侯不親迎而推之文王親迎于渭尚是為世子是也¶
　　諸侯親迎在境内葢使上大夫往彼國迎之至境¶
　内則親出迎之故謂諸侯不親迎者謂不親迎于其¶
　國也若入境而不親迎則有俟著俟庭之譏矣¶
　士冠禮云若孤子則父兄戒宿冠之日主人紒而迎¶
<pb:KR1d0048_WYG_003-27a>¶
　賓拜揖讓立于序端皆如冠主禮于阼注云父兄諸¶
　父諸兄冠主冠者親父若宗兄也是諸父諸兄但可¶
　以戒宿而不可以為冠主推之昏禮亦但可稱諸父¶
　諸兄以命使而不可以諸父諸兄主昏葢旁尊不得¶
　而加諸正適也即以旁尊而加諸支子猶嫌僭統未¶
　極敬宗之義故在支子可也在旁尊則亦不可¶
　附士昏禮監本刋誤¶
納采而用鴈為贄者取其順隂陽往來¶
<pb:KR1d0048_WYG_003-27b>¶
　此二句嘉靖本在納其采擇之禮下句首無納采而¶
　三字疏及楊圖同按此乃合言之序當從之¶
故受其禮於禰廟¶
　廟下嘉靖本有也字¶
南面待主人迎受¶
　迎釋文作梧五故反按聘禮賓進訝受几于筵前注¶
　古文訝為梧公食大夫禮從者訝受皮注今文曰梧¶
　受梧與訝古音同故耳鄭皆叠出之要不從也(既夕/禮若)¶
<pb:KR1d0048_WYG_003-28a>¶
　(無器則梧受之注不/叠出今古文葢句脫)不應此反自用之疑此迎本作¶
　訝傳寫作梧故釋文因之後人以迎訝同義遂更轉¶
　而為迎亦無害也¶
純帛無過五兩¶
　鄭注媒氏云純實緇字也古緇以才為聲按鄭此注¶
　緇字當作䊷陸氏詩召南釋文云䊷帛依字糸旁才¶
　後人遂以才為屯因作純字¶
從役持炬火¶
<pb:KR1d0048_WYG_003-28b>¶
　從嘉靖本作徒楊圖敖說同當從之¶
裧車裳幃¶
　裳幃疏亦作幃裳按雜記緇裳帷則用裳帷衛風漸¶
　車帷裳則云帷裳彤謂裳帷謂如裳之帷帷裳謂帷¶
　之如裳者顛倒稱之各有其義此經作裳帷非誤但¶
　雜記衛風字皆作帷而此注作幃衛風箋疏並同葢¶
　亦當時通用也¶
詩諸娣從之¶
<pb:KR1d0048_WYG_003-29a>¶
　詩下嘉靖本有云字當補¶
上下皆𤣥也¶
　嘉靖本無也字疏及楊圖同當從之¶
用者謂用口啜湆用指𠯗醬¶
　嘉靖本無用口用指四字按公食大夫疏引此注同¶
　彤謂經云以湆醬故注以用訓其字而以啜𠯗解其¶
　義若云用口用指則似所用者在口指而不在湆醬¶
　縣下嘉無於字¶
<pb:KR1d0048_WYG_003-29b>¶
綪讀為䋫屈也¶
　䋫下嘉靖本重出䋫字通解楊圖同當從之¶
組繫為可結也¶
　句下嘉靖本有古文幎為涓五字通解同當從之¶
樓為削約握之中央¶
　為嘉靖本作謂通解楊圖同當從之¶
今文樓為纋¶
　樓吳本作牢當從之¶
<pb:KR1d0048_WYG_003-30a>¶
極猶放弦也¶
　聶圖引此注無弦字按大射儀朱極三注云極猶放¶
　也亦無弦字當從之¶
令不挈指也¶
　釋文云挈劉本作契按說文云挈縣持也大射儀注¶
　云無極放弦契于此指多則痛釋名云契刻也(杜預/注定)¶
　(九年左傳盡借邑/人之車契軸亦云)是挈當為契但二字並從㓞㓞本¶
　從刀疑古亦通用¶
<pb:KR1d0048_WYG_003-30b>¶
古文王為三¶
　三嘉靖本作玉吳本同當從之¶
君綿冒黼殺¶
　綿嘉靖本作錦當從之¶
謂生時爵弁所衣之服也¶
　嘉靖本無所衣二字疏同但通解楊圖並有按文有¶
　者是疏葢脫也¶
天子以璆玉¶
<pb:KR1d0048_WYG_003-31a>¶
　璆嘉靖本作球楊圖同釋文亦作璆按禹貢雍州貢¶
　球琳琅玕球史記作璆說文云球或從翏則球璆通¶
　也但玉藻原文作球作球是¶
淅沃也¶
　沃嘉靖本作汰釋文作汰徒賴反按說文云汰淅㶕¶
　也玉篇云沃溉灌也汰太過也然則沃與汰皆不可¶
　以注淅矣當從陸本¶
甸人取所徹廟之西北厞薪㸑之¶
<pb:KR1d0048_WYG_003-31b>¶
　厞薪下嘉靖本有用字釋文同按喪大記原文有者¶
　是¶
復于筐處也¶
　嘉靖本無也字楊圖敖說同疏及釋文通解皆有也¶
　字按文有者是¶
象平生沐浴裸裎¶
　裸嘉靖本作倮釋文通解楊圖同¶
送終之禮也¶
<pb:KR1d0048_WYG_003-32a>¶
　嘉靖本無也字疏及通解楊圖並有有者是¶
以其居當牖¶
　居嘉靖本作俱疏及通解同當從之¶
搢插也¶
　插釋文作捷揚圖作歃¶
古文幂皆作密¶
　古嘉靖本作今通解同¶
被無别于前後也¶
<pb:KR1d0048_WYG_003-32b>¶
　嘉靖本後下有可字疏及楊圖敖說同當從之¶
婦人亦有苴經¶
　苴敖本作首按此注下云但言帶者記其異則作首¶
　為是¶
又將初喪服也¶
　將下一本有改字按上云變此云改則義複有者誤¶
　也將訓持不訓殆本無脫文¶
喪服小記曰斬衰髺髮以麻免而以布¶
<pb:KR1d0048_WYG_003-33a>¶
　按小記以麻下有為母髺髮以麻六字葢鄭引此文¶
　乃斷章取之非脫也喪服記疏引此注斬作齊疑誤¶
于房于室釋髺髮宜于隠者¶
　按賈疏此并下文婦人髽于室兼言之是也然則髺¶
　髮下脫免髽二字¶
古文予為于¶
　于嘉靖本作與¶
横者三¶
<pb:KR1d0048_WYG_003-33b>¶
　三喪大記作五諸本皆誤當改正¶
巫掌招彌以除疾病¶
　彌嘉作弭楊圖同按掌招弭以除疾病本周禮春官¶
　男巫職文彼注云杜子春讀弭如彌兵之彌釋文云¶
　彌與弭同此經釋文作彌云又作弭則二字古葢通¶
　用但從男巫職元文則當作弭¶
喪祝王弔則與巫前¶
　通解曰詳贊者謂主人之贊者也恐字誤作衆耳彤¶
<pb:KR1d0048_WYG_003-34a>¶
　謂此贊者謂賓之贊者故鄭以衆賓當之葢上經云¶
　醴賓酬賓下經云贊冠者為介則此經云贊者皆與¶
　以例求之自當謂衆賓矣朱子所以疑之者為鄭注¶
　贊者奠纚笄櫛徹皮弁冠櫛薦脯醢云皆贊冠者為¶
　之遂以賓之贊惟贊冠者一人故不得不以此贊者¶
　為主人之贊者耳不知主人前所戒賓自正賓及贊¶
　冠者之外皆衆賓則皆贊者也則奠纚笄櫛薦脯醢¶
　自不必贊冠者一人為之鄭前後注意頗不相貫若¶
<pb:KR1d0048_WYG_003-34b>¶
　此之以衆賓注贊者固無誤也下注云皆與亦飲酒¶
　為衆賓謂贊者飲酒亦為衆賓如加冠時字非複出¶
　至主人之贊者猶兄弟有司也其得與于獻酢之禮¶
　耶鄉飲酒記云主人之贊者不與即此而證可以決¶
　矣¶
凡牲皆用左胖¶
　左疑當作右按疏云特牲少牢鄉飲酒鄉射皆用右¶
　胖明右體周禮所貴唯虞禮喪祭反吉故用左此云¶
<pb:KR1d0048_WYG_003-35a>¶
　用左或據夏殷之法也彤謂以用左為夏殷法無明¶
　文且凡牲皆用之云未見說夏殷意恐此左字非原¶
　本傳寫誤耳但無古本别本可據不敢質也¶
屨者順裳色¶
　敖氏集說無者字按文當從敖本¶
柎注也¶
　也嘉作者非疏兩出注語一有也字一無也字¶
無餙¶
<pb:KR1d0048_WYG_003-35b>¶
　二字上嘉有葢亦二字通解同¶
加有成也¶
　此句下嘉靖本有注廿五字曰醮夏殷之禮每加於¶
　阼階醮之於客位所以尊敬之成其為人也當增入¶
諭其志也¶
　此句下嘉有注二十字曰彌猶益也冠服後加益尊¶
　諭其志者明其德之進也當增入¶
故敬之¶
<pb:KR1d0048_WYG_003-36a>¶
　此下嘉靖本有也字也下又有今文無之四字當增¶
　入¶
或謂委貌為𤣥冠¶
　嘉靖本無此七字疏同按篇首注云𤣥冠委貌也語¶
　意明決不應此處反作疑詞葢此七字乃鄭注郊特¶
　牲文因通解移在此故傳寫者誤入之當從嘉靖本¶
齋所服而祭也¶
　嘉靖本無此六字疏同按此六字亦鄭注郊特牲文¶
<pb:KR1d0048_WYG_003-36b>¶
　而通解移入此傳寫者誤仍之耳當從嘉靖本¶
大夫或時改娶¶
　娶嘉靖本作取¶
簒弑所由生¶
　弑嘉靖本作殺通解同按釋文作殺云本又作弑同¶
　申志反下同¶
民猶得同姓以弑其君者¶
　者嘉靖本作也通解無文按坊記本文正同通解此¶
<pb:KR1d0048_WYG_003-37a>¶
　與嘉靖本所有皆當為衍字¶
　¶
　¶
　¶
　¶
　¶
　¶
　¶
<pb:KR1d0048_WYG_003-37b>¶
　¶
　¶
　¶
　¶
　¶
　¶
　¶
　儀禮小疏卷三¶
