# -*- mode: mandoku-view -*-
#+TITLE: 儀禮小疏
#+DATE: 2015-09-23 09:37:53
#+PROPERTY: JUAN 2
<pb:KR1d0048_WYG_002-1a>¶
欽定四庫全書¶
　儀禮小疏卷二¶
　　　　　　　　　　　　　　呉江沈彤撰¶
　士冠禮箋¶
前期三日筮賓¶
　前期三日注謂空二日者為期一日宿賔宿贊冠者¶
　又一日也賈疏甚明敖乃謂但空為期之一日誤以¶
　宿賓贊與筮賓同日耳¶
<pb:KR1d0048_WYG_002-1b>¶
設洗直于東榮南北以堂深水在洗東¶
　按鄉飲酒禮設洗于阼階東南南北以堂深東西當¶
　東榮彼疏云榮在屋棟兩頭與屋為翼此直東榮亦¶
　設于阼階東南葢遙當之正堂之旁為東堂西堂東¶
　堂西堂之旁為夾道夾道之旁為都宮之牆則東榮¶
　正臨夾道故洗東有餘地可置水而當東榮加東西¶
　二字亦非贅文萬氏為寢廟圖屋兩旁無夾道疎也¶
　南北以堂深彼疏云堂下洗北去堂逺近取于堂上¶
<pb:KR1d0048_WYG_002-2a>¶
　深淺假令堂深三丈洗亦去堂三丈以此為度蓋去¶
　堂不三丈不堂東榮則于陳器位人害耳¶
設洗直于東榮¶
　注云榮屋翼也疏云即今之摶風朱子厦屋說云横¶
　棟盡外有版下垂謂之摶風榮翼乃接簷之名(接簷/謂東)¶
　(西腰/簷也)疏直指摶風誤又釋宮云說文曰屋梠之兩頭¶
　起者為榮又曰屋櫋聨(二字考說/文增入)齊謂之檐楚謂之¶
　梠然則梠即檐而檐之東西起者乃曰榮耳彤按二¶
<pb:KR1d0048_WYG_002-2b>¶
　說釋宮為得其實謂檐為榮乃本郭璞注上林賦所¶
　云南榮屋南檐者以說文核之郭亦誤也又士䘮禮¶
　云升自前東榮降自後西榮前者南後者北由南北¶
　而言則曰東榮西榮由東西而言則曰前榮後榮故¶
　喪大記之西北榮與士喪禮之後西榮一也¶
南北以堂深¶
　以堂深庭洗宜先深堂之深而堂之深無明文陳氏¶
　禮書引尚書大傳曰士之堂廣三雉三分其廣以二¶
<pb:KR1d0048_WYG_002-3a>¶
　為内注云雉長三丈内堂東西序之内也是堂廣凡¶
　九丈序内六丈而堂之深亦未及焉按考工記云周¶
　人明堂度九尺之筵東西九筵南北七筵五室凡室¶
　二筵疏引書傳云周人路寢南北七雉東西九雉室¶
　居二雉知周人度堂寢之深廣皆以九與七差之也¶
　然則堂廣九丈者堂深宜七丈室取二丈(實一丈八/尺五寸)¶
　室之外宜五丈以序内堂廣六丈九七差之堂之深¶
　尚宜四丈六尺六寸有竒朱子釋宮云士昏禮疏曰¶
<pb:KR1d0048_WYG_002-3b>¶
　碑在堂下三分庭一在北聘禮注曰設碑近如堂深¶
　三分庭一在北設碑而碑如堂深則庭葢三堂之深¶
　也聘禮疏云碑東當洗然則洗西亦當碑而北去堂¶
　亦四丈六尺六寸有竒矣¶
韎韐¶
　注云韎韐緼韍也士緼韍而幽衡合韋為之士染以¶
　茅蒐因以名焉今齊人名蒨為韎韐按玉藻云一命¶
　緼韍注云緼赤黄之間色所謂韎也疏云毛詩云韎¶
<pb:KR1d0048_WYG_002-4a>¶
　韐茅蒐染齊人謂茅蒐為韎韐聲也茅蒐則蒨也詩¶
　疏云此傳云一入曰韎韐按爾雅云一染謂之縓是¶
　韎韐即縓也然則韎為赤黄色之冣淺者韐乃韍之¶
　異名并韎韐為色通方言非正訓也說文韐亦作□¶
　云士無市(韍/同)有□制如榼缺四角爵弁服其色韎賤¶
　不得與裳同司農云裳纁色詩疏又云駮異義云韎¶
　草名字當作靺¶
　緇深𤣥　赤而有黄者為纁　縓淺䞓　䞓淺纁¶
<pb:KR1d0048_WYG_002-4b>¶
　黒而兼青赤黄者為𤣥¶
　說文云黑而有赤色者為𤣥¶
　鄭注檀弓黄裏縓縁云黄之色卑於纁縓纁之類¶
𤣥端𤣥裳黄裳雜裳可也¶
　鄭云上士𤣥裳中士黄裳下士雜裳雖無正文而義¶
　有可取葢士冠禮本為未仕之士制之而冠主則已¶
　仕為士者故得用攝盛之法假令父為上士則子服¶
　𤣥裳父為中士下士則子服黄裳雜裳若父為大夫¶
<pb:KR1d0048_WYG_002-5a>¶
　則子亦服𤣥裳禮窮則同也故敖謂𤣥端以𤣥裳為¶
　正是也謂若無𤣥裳亦許其用黄裳雜裳則何為而¶
　無𤣥裳乎非其義矣¶
緇布冠缺項¶
　缺項所以固緇布冠者其用與皮弁之笄爵弁之笄¶
　同乃自為一物非虚言冠項之缺也鄭讀缺如頍謂¶
　其制圍髮際結項中隅為四綴敖讀如字謂别以緇¶
　布一條圍冠而後不合皆無正文不辨其孰是然並¶
<pb:KR1d0048_WYG_002-5b>¶
　以缺項為固冠之物則不可易也萬充宗乃以冠後¶
　兩開不相屬為缺項是缺項非一物而本文五字專¶
　為下句張本矣豈誤以緇布冠與青組纓同篋而忘¶
　其自置一匴乎不思甚矣¶
贊者皆與贊冠者為介¶
　彤曰鄉飲酒記云主人之贊者不與無算爵然後與¶
　此亦當然¶
歸賓爼¶
<pb:KR1d0048_WYG_002-6a>¶
　彤曰鄉飲酒記云其牲狗也賓爼脊脅肩肺介爼脊¶
　脅胳肺此介爼不用胳用臑若醮用特豚則歸賓亦¶
　以豚爼¶
　此賓葢兼介而言按燕禮獻賓有爼獻公卿無爼下¶
　記云與卿燕則大夫為賓注云不以所與燕者為賓¶
　者燕為序歡心賓主敬也然則賓主敬故有爼燕為¶
　序歡心故卿無爼又人君尊故與之序歡心敬乃可¶
　殺此冠禮是士勞其賓贊于贊冠者不可以殺其敬¶
<pb:KR1d0048_WYG_002-6b>¶
　故知介亦有爼也¶
三醮有乾肉折爼¶
　注云乾肉牲體之脯也折其體以為爼疏云或為豚¶
　解而七體以乾之及用之將升于俎則節折為二十¶
　一體也陳祥道云國語曰禘郊之事則有全脀王公¶
　立飫則有房脀親戚燕飲則有殽脀(周定/王語)全脀豚解¶
　也房脀體解也殽脀骨折也士喪禮特豚四鬄去蹄¶
　兩胉脊既夕鼎實羊左胖亦如之然則四鬄者殊左¶
<pb:KR1d0048_WYG_002-7a>¶
　右肩髀而為四又兩胉一脊而為七(士喪禮疏云前/左右肩臂臑屬)¶
　(焉後左右髀膞胳屬焉/并左右脅通脊為七體)此所謂豚解也喪禮畧豚解¶
　而已至虞然後豚解體解兼有焉若夫正祭則天子¶
　諸侯有豚解體解禮運曰腥其爼熟其殽體其犬豕¶
　牛羊腥其爼謂豚解而腥之為七體熟其殽謂體解¶
　而爓之為二十一體大夫士有體解無豚解以其無¶
　朝踐獻腥之禮故也朱子云豚解之義陳說得之二¶
　十一體則折脊為三曰正脊曰脡脊曰横脊兩胉各¶
<pb:KR1d0048_WYG_002-7b>¶
　三曰代脅曰長脅曰短脅凡六兩肱各三曰肩曰臂¶
　曰臑凡六兩股各三曰髀曰肫曰胳凡六通為二十¶
　一體凡牲與腊方解割時皆如此但牲則兩髀以賤¶
　而不升於正爼耳故少牢禮具列自髀以下凡二十¶
　一體但髀不升耳而鄭氏注云凡牲體之數備於此¶
　初不及他體也況此言腊則又不殊賤也(按周禮乾/肉雖掌於)¶
　(腊人然經云掌乾肉凡田獸之脯腊鄭注云大物解/肆乾之謂之乾肉腊小物全乾則乾肉與腊别也此)¶
　(二句/誤)而周禮肉饔及此經昏禮兩疏皆言二十一體¶
<pb:KR1d0048_WYG_002-8a>¶
　乃不數兩髀而不計其數之不足葢其疎畧至少牢¶
　疏及陳祥道乃去髀而以兩觳足之葢見此經猶有¶
　脰及兩觳可以充數然欲盡取之則又衍其一故獨¶
　取兩觳而謂脰非正體若果如此則觳亦非正體又¶
　何為而取之耶此其為說雖巧而近于穿鑿不可承¶
　用彤謂體解之義朱子之說盡矣其云凡牲與腊方¶
　解割時皆如此者謂方出鑊而未升鼎爼之時按士¶
　虞記殺于廟門西豚解是未烹時總為七體也下云¶
<pb:KR1d0048_WYG_002-8b>¶
　羮飪升左肩臂臑肫胳脊脅實于上鼎是實鼎時一¶
　左胖而分七體也則體解在羹飪之後而不在未烹¶
　以前可知(士虞記注云豚解解前後脛脊/脅而已熟乃體解升于鼎也)朱子特未¶
　之詳言耳又按左傳云王享有體薦宴有折爼(宣十/六年)¶
　杜注云享則半解其體而薦之宴則體解節折升之¶
　於俎孔疏云薦其半體亦為之房烝為不食故不解¶
　折體解節折升之於爼即殽烝也然則半解其體乃¶
　用半體而豚解之若既夕禮之分為四段也固非士¶
<pb:KR1d0048_WYG_002-9a>¶
　虞半解之七體亦豈少牢之解為二十一體乎陳以¶
　房脀為少牢之體解誤矣至殽脀之義杜孔云體解¶
　節折即本諸國語葢言既體解之而又節折之此體¶
　解即豚解而為七體也節折即體解而為二十一體¶
　也陳云骨折與節折同但下云肩臂臑膞胳之骨不¶
　折所折者脊脅是徒知脊之折為三脅之折為六而¶
　不知肱骨之分而為肩為臂為臑股骨之分而為髀¶
　為膞為胳皆折也則亦不能無失也若推而言之特¶
<pb:KR1d0048_WYG_002-9b>¶
　牲饋食尸爼阼爼主婦爼皆正脊長脅各二骨折十¶
　二骨而為二骨者六折六骨而為二骨者三也少牢¶
　饋食脊脅皆二骨以並至賓尸各一骨折二骨而為¶
　一骨者兩也少牢賓尸之臑折豕左肩折特牲之觳¶
　折折一骨而為半骨者兩也皆謂之骨折亦通謂之¶
　殽脀特牲記云若有公有司私臣皆殽脀注云此所¶
　折骨直破折餘體可殽者升之爼是也又士虞記云¶
　用專膚為折爼取諸諸脰膉折脰膉亦謂之折爼則¶
<pb:KR1d0048_WYG_002-10a>¶
　凡破折餘體者皆視此矣(敖繼公特牲記主婦爼觳/折說云凡牲體皆折也然)¶
　(經文之例其先言體乃言折或單言折者必非正體/若全體者也葢與折爼之說不同今以士虞記例之)¶
　(敖亦/未盡)然殽脀折節之正必以節折二十一體者當之¶
　又按此經賈疏云案周禮腊人云掌乾肉凡田獸之¶
　脯腊鄭注云大物解肆乾之謂之乾肉薄析曰脯捶¶
　之而施薑桂曰腵修若然乾肉與脯修别此注云牲¶
　體之脯者但取于脯之乾不取其薄析也¶
　脊凡二十四節正脊十二節在脰下(頸骨以下六節/疑但名脊不名)¶
<pb:KR1d0048_WYG_002-10b>¶
　(正脊或統/名正脊)脡脊六節在正脊下横脊六節在脡脊下¶
　正脊半短半長横脊尤長¶
　代脅六　長脅六　短脅二　凡兩旁各十四骨¶
　凡肱三節股四節皆去蹄算¶
　胳下曰觳¶
　前蹄上有四短節連頸骨總名曰臑臑之名由四短¶
　節柔故也¶
　正脊當心微屈脡脊不屈皆較横脊少短横廣也不¶
<pb:KR1d0048_WYG_002-11a>¶
　曰長而曰横據爼上言¶
　代脅前脅也按廣雅云佽代也然則代亦訓佽矣詩¶
　毛傳云佽助也然則代亦有助義矣前脅冣短若為¶
　長脅之助故名代脅¶
若殺則特豚載合升離肺實于鼎¶
　注云煮于鑊曰烹在鼎曰升在爼曰載載合升者明¶
　烹與載皆合左右胖敖說云載衍文彤謂則特豚載¶
　為句乃承上乾肉折爼而言載即謂爼謂爼為載猶¶
<pb:KR1d0048_WYG_002-11b>¶
　謂脯醢為薦也葢先載半體以醮子留其半以禮賓¶
　贊各有其爼不得合左右胖並載也合左右胖並載¶
　者惟士喪禮為然鄭注非是敖亦不得其說而衍之¶
　爾又冠禮主于醮子醮子者賓設爼者賓之贊禮賓¶
　贊亦為其醮子而勞之然則醮子以右胖禮賓贊以¶
　左胖特牲饋食記云尸爼肩臂臑肫胳正脊横脊長¶
　脅短脅其右胖醮子之體數歟鄉飲酒記云賓爼脊¶
　脅肩肺主人爼脊脅臂肺介爼脊脅胳肺其左胖禮¶
<pb:KR1d0048_WYG_002-12a>¶
　賓贊之體數歟但鄉飲酒介爼以胳辟大夫為遵用¶
　臑與肫耳冠禮賓之下無尊于介者爼宜用臑或疑¶
　冠禮非特牲饋食之比不知士之子攝盛可用士之¶
　爼也他無所倣則倣神爼而已鄉飲酒亦士禮又具¶
　賓介與冠禮同故亦倣之¶
　敖說云士喪禮曰特豚四鬄去蹄兩胉脊此其合升¶
　之體數也又于士昏禮特豚合升云不言四鬄兩胉¶
　者士喪禮有成文故此畧之按此經醮辭有云肴升¶
<pb:KR1d0048_WYG_002-12b>¶
　折俎則是固以節折之體而升之爼也節折之體分¶
　載各爼或九或三而合升于鼎則総為二十一體敖¶
　見士喪禮合升七體遂以為冠昏皆然不知嘉禮凶¶
　禮詳畧各有其宜一槩以相量則失之矣¶
　彤曰不用豕而用豚豚未成牲而將成牲于冠義類¶
　也昏合體喪凶事並事之將成故亦用豚載字屬上¶
　讀葢謂爼為載必言載者嫌合升為升爼也合升以¶
　下載爼前事合而升之為醮子禮賓輕重畧同又豚¶
<pb:KR1d0048_WYG_002-13a>¶
　小鼎足以容爾右胖醮子左胖禮賔葢先後分載各¶
　爼鄭云載爼合左右胖以喪禮為冠禮誤也云凡牲¶
　皆用左胖亦誤¶
　¶
　¶
　¶
　¶
　¶
<pb:KR1d0048_WYG_002-13b>¶
　¶
　¶
　¶
　¶
　¶
　¶
　¶
　儀禮小疏卷二¶

